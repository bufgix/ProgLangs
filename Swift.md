# Swift

## Nedir?

Swift, 2014 yılında Apple'ın yeni ürünlerini tanıttığı, haber ve yeniliklerini konu edinen WWDC (Worldwide Developers Conference - Dünya Çapında Geliştiriciler Konferansı) etkinliğinde tanıtmış olduğu iOS ve OS X platformlarında geliştirme amacıyla oluşturulan nesne yönelimli bir programlama dilidir.
Dilin geliştirilmesi sürecinde Objective-C, Rust, Haskell, Ruby, Python, C#, CLU gibi birçok programlama dilinden esinlenilmiştir.
Ancak bunlar arasında en büyük payı Objective-C programlama dili almaktadır.
WWDC etkinliği süresince Swift dili kısaca "C'siz Objective-C" olarak tarif edilmiştir. Bunun nedeni Swift'in modern programlama dili teori konseptine sahip, mevcut sözdizimi basitleştirilmiş Objective-C alternatifi bir dil olmasından süregelmektedir. Cocoa ve Cocoa Touch geliştirme çatıları altında, çoğu Apple ürünüyle uyumlu, Objective-C ile entegre şekilde çalışabilecek şekilde tasarlanmış olmasından ötürü Objective-C'ye göre pek çok avantajı bulunmaktadır:
- Objective-C'nin karışık ve zor olarak bilinen sözdizimine karşın daha kolay ve sade bir sözdizimi vardır. Bu da kod yazma ve okuma işlemini oldukça kolaylaştırmaktadır.
- Hafıza/bellek yönetimi daha esnek bir hale getirilmiştir. 
- Playgrounds özelliği sayesinde kodunuzdaki anlık değişikleri görebileceğiniz bir yenilik eklenmiştir.
Bunların dışında Apple'ın resmi sitesinde Swift hakkında şu yargılarda bulunulmuştur:
"Swift, gerçek zamanlı geri bildirim sağlayan ve mevcut Objective-C koduna sorunsuz bir şekilde entegre edilebilen hızlı ve verimli bir dil.
Böylece, geliştiriciler sadece daha güvenli ve güvenilir kodlar yazmakla kalmıyor, aynı zamanda zamandan tasarruf edebiliyor ve daha zengin bir uygulama deneyimi yaratabiliyorlar."
Ayrıca Swift, Apache 2.0 lisansı ile açık kaynak kodlu olarak yayınlanmıştır. (https://swift.org/source-code/)


## Nerelerde Kullanılır?

iOS ve OS X plaformlarında uygulama geliştirmek amacıyla kullanılmaktadır. Bu süreçte Objective-C'de de olduğu gibi XCode geliştirme ortamı tercih edilmektedir.

## Sektördeki Yeri

TIOBE'nin verilerine göre Swift, 2017 yılında en çok kullanılan 10 programlama dilinden birisi haline gelmiştir. (https://www.tiobe.com/tiobe-index/)
2018 yılında ise gerileyerek Objective-C'nin altına düşmüştür.
iOS geliştiricileri arasında oldukça yaygın bir şekilde kullanılmasına karşın Swift'in sektörde tutunmasının yolu Apple'ın bu dili yeterince desteklemesinden geçiyor gibi görünüyor.

## Frameworks & Yararlı Linkler

https://swift.org/about/
https://github.com/Wolg/awesome-swift
https://developer.apple.com/documentation/
https://www.tutorialspoint.com/swift/



