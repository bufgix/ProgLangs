# Objective-C

## Nedir?

Objective-C (ObjC, Objective C veya Obj-C) 1983 yılında Stepstone şirketinde Brad Cox tarafından tasarlanan, günümüzde Apple markasının ürünlerinde kullanmayı tercih ettiği, yaygın olarak iOS platformu üzerinde uygulama geliştirme amacıyla kullanılan programlama dilidir. C programlama dilinin üzerine yazılmış olup nesne yönelimli bir dildir. C dili ile benzer birçok yöne sahip olması bu yüzdendir.

1972 yılında C programlama dilinin ortaya çıkışından sonra programcılar bir problemi çözmek için parçalara ayırma metodunu benimsemişlerdi. (Yapısal programlama) Yazılımlar; fonksiyonlara, prosedürlere bölünerek problemin çözümüne ulaşılıyor, programın işleyişi sağlanıyordu. Ancak çözülecek problemlerin büyümesi ile problemin çözümüne erişmek için yazılacak programların sayısı artmaya başladı ve bu yaklaşım yetersiz kaldı. Bunun üzerine nesne yönelimli programlama (Object Oriented Programming) fikri ortaya atıldı ve akabinde ilk gerçek nesne yönelimli programlama dili olan Smalltalk'ın birinci kararlı sürümü yayınlandı. (1980) Smalltalk, yapısal programlamanın eksik kaldığı pek çok noktada başarılıydı. Objective-C ise Smalltalk'un nesne yönelimli çözümünü C programlama dili üzerinde uygulanması ile ortaya çıktı.
Objective-C, programın Mac OS ve iOS'da çalıştırılabilmesi için Cocoa ve Cocoa Touch adı altında framework'ler barındırır. Bu Objective-C'ye çalıştırıldığı plarformdaki (Unix) pek çok üst düzey API'yi çağırma ve kullanma avantajı sağlar.
Cocoa gibi özel framework'ler içermeyen Objective-C programları ise gcc derleyicisi ile derlenip çalıştırılabilir. Bunun sebebi Objective-C'nin, C programlama dilinin özelliklerini barındırmasıdır. Ancak bu özelliği başlı başına ayrı bir problem olan bu dili yeni öğrenmeye başlayanların sıkça şikayet ettiği sözdizimi problemini ortaya çıkarmıştır. Sözdizimi; İngilizce bir metin okuyormuşçasına tasarlandığı için bu ilk başlarda programcıların canını sıkmakta, ancak daha sonra kod okunabirliğini ve kod yazma işlemini oldukça kolaylaştırmaktadır.

## Nerelerde Kullanılır?

OpenStep standardı üzerine kurulu olan Mac OS X ve GNUstep işletim sistemlerinde kullanılmaktadır.
Yaygın olarak Cocoa çatısı altındaki yazılımlarda Objective-C'ye rastlamaktayız.

## Sektördeki Yeri

TIOBE verilerine göre 2018 yılında 12. sıradan yükselerek en çok kullanılan programlama dilleri listesinde ilk 10. sıraya girmeyi başarmıştır. (https://www.tiobe.com/tiobe-index/)
iOS geliştirmede yaygın olarak tercih edilmesine karşın bir karşılaştırma ölçütü olarak GitHub'daki projelere baktığımızda iOS alanında Swift dilinin Objective-C'den daha yaygın olarak kullanıldığını görebilmekteyiz.

## Frameworks & Yararlı Linkler

https://developer.apple.com/documentation
https://github.com/vsouza/awesome-ios
https://www.tutorialspoint.com/objective_c/




